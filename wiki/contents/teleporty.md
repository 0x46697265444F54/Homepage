# **Teleporty**
Teleportacja to nieodłączny element wielu serwerów Minecraft, ale zazwyczaj wiąże się z używaniem komend. Wyszliśmy naprzeciw i opracowaliśmy unikalny system teleportacji opierający się na fizycznych, tzw. waypointach... a dodatkowo blok Magnetytu zyskał nową funkcję.

### Magnetyt
Magnetyt - często określany jako **teleport**, **waypoint** czy też **kamień teleportacji** - to blok służący do teleportacji na **spawn**, **teren** lub inny **magnetyt**. Ponadto, jeżeli nie jest postawiony w chronionym miejscu, **może zostać zniszczony przez innego gracza**. Nie można go też przestawić, bowiem **po wykopaniu nie wypada jako blok**.

Magnetyt można wytworzyć za pomocą poniższej receptury:  

![Magnetyt: 8x Deepslate|Cobbled Deepslate, 1x Amethyst Shard](assets/img/lodestone_recipe.png ":no-zoom")  
<sup>Zamiast <strong>Deepslate</strong> można też użyć <strong>Cobbled Deepslate</strong>.</sup>

Każdy gracz może posiadać maksymalnie **pięć** aktywnych bloków magnetytu.

### Panel Zarządzania
Panel zarządzania można otworzyć poprzez **interakcję** z blokiem magnetytu. Obecnie udostępnia on poniższe funkcje:  
- Teleportacja na **spawn** (lub **losowy teleport** ¹), **teren** lub **inny magnetyt**.
- **Zmiana nazwy** dowolnego **terenu** lub **magnetytu**.
- **Usunięcie** dowolnego **magnetytu**.

<img class="img-width-479" src="assets/img/lodestone_ui.png" data-no-zoom>  

**¹** Publiczny magnetyt dostępny na spawnie umożliwia teleportację na losowe koordynaty.